ਵਹੈ ਕਾਲ ਘਾਯੰ ॥੩੩॥ਰਣੰ ਤਿਆਗਿ ਭਾਗੇ ॥ਸਬੈ ਤ੍ਰਾਸ ਪਾਗੇ ॥ਭਈ ਜੀਤ ਮੇਰੀ ॥ਕ੍ਰਿਪਾ ਕਾਲ ਕੇਰੀ ॥੩੪॥ਰਣੰ ਜੀਤਿ ਆਏ ॥ਜਯੰ ਗੀਤ ਗਾਏ ॥ਧਨੰਧਾਰ ਬਰਖੇ ॥ਸਬੈ ਸੂਰ ਹਰਖੇ ॥੩੫॥ਦੋਹਰਾ ॥ਜੁਧ ਜੀਤ ਆਏ ਜਬੈ ਟਿਕੈ ਨ ਤਿਨ ਪੁਰ ਪਾਵ ॥ਕਾਹਲੂਰ ਮੈ ਬਾਧਿਯੋ ਆਨਿ ਅਨੰਦਪੁਰ ਗਾਵ ॥੩੬॥ਜੇ ਜੇ ਨਰ ਤਹ ਨ ਭਿਰੇ ਦੀਨੇ ਨਗਰ ਨਿਕਾਰ ॥ਜੇ ਤਿਹ ਠਉਰ ਭਲੇ ਭਿਰੇ ਤਿਨੈ ਕਰੀ ਪ੍ਰਤਿਪਾਰ ॥੩੭॥ਚੌਪਈ ॥ਬਹਤ ਦਿਵਸ ਇਹ ਭਾਂਤਿ ਬਿਤਾਏ ॥ਸੰਤ ਉਬਾਰਿ ਦੁਸਟ ਸਭ ਘਾਏ ॥ਟਾਂਗ ਟਾਂਗ ਕਰਿ ਹਨੇ ਨਿਦਾਨਾ ॥ਕੂਕਰ ਜਿਮਿ ਤਿਨ ਤਜੇ ਪ੍ਰਾਨਾ ॥੩੮॥ਇਤਿ ਸ੍ਰੀ ਬਚਿਤ੍ਰ ਨਾਟਕ ਗ੍ਰੰਥੇ ਰਾਜ ਸਾਜ ਕਥਨੰ ਭੰਗਾਣੀ ਜੁਧ ਬਰਨਨੰ ਨਾਮ ਅਸਟਮੋ ਧਿਆਇ ਸਮਾਪਤੰ ਸਤੁ ਸੁਭਮ ਸਤੁ ॥੮॥੩੨੦॥ਅਥ ਨਉਦਨ ਕਾ ਜੁਧ ਬਰਨਨੰ ॥ਚੌਪਈ ॥ਬਹੁਤ ਕਾਲ ਇਹ ਭਾਂਤਿ ਬਿਤਾਯੋ ॥ਮੀਆ ਖਾਨ ਜੰਮੂ ਕਹ ਆਯੋ ॥