ੴ ਸ੍ਰੀ ਵਾਹਿਗੁਰੂ ਜੀ ਕੀ ਫਤਹ ॥ਸ੍ਰੀ ਭਗਉਤੀ ਜੀ ਸਹਾਇ ॥ਅਥ ਚੰਡੀ ਚਰਿਤ੍ਰ ਲਿਖ੍ਯਤੇ ॥ਨਰਾਜ ਛੰਦ ॥ਮਹਿਖ ਦਈਤ ਸੂਰਯੰ ॥ਬਢਿਯੋ ਸੋ ਲੋਹ ਪੂਰਯੰ ॥ਸੁ ਦੇਵ ਰਾਜ ਜੀਤਯੰ ॥ਤ੍ਰਿਲੋਕ ਰਾਜ ਕੀਤਯੰ ॥੧॥ਭਜੇ ਸੁ ਦੇਵਤਾ ਤਬੈ ॥ਇਕਤ੍ਰ ਹੋਇ ਕੈ ਸਬੈ ॥ਮਹੇਸੁਰਾਚਲੰ ਬਸੇ ॥ਬਿਸੇਖ ਚਿਤ ਮੋ ਤ੍ਰਸੇ ॥੨॥ਜੁਗੇਸ ਭੇਸ ਧਾਰ ਕੈ ॥ਭਜੇ ਹਥਿਯਾਰ ਡਾਰ ਕੈ ॥ਪੁਕਾਰ ਆਰਤੰ ਚਲੈ ॥ਬਿਸੂਰ ਸੂਰਮਾ ਭਲੇ ॥੩॥ਬਰਖ ਕਿਤੇ ਤਹਾ ਰਹੇ ॥ਸੁ ਦੁਖ ਦੇਹ ਮੋ ਸਹੇ ॥ਜਗਤ੍ਰ ਮਾਤਿ ਧਿਆਇਯੰ ॥ਸੁ ਜੈਤ ਪਤ੍ਰ ਪਾਇਯੰ ॥੪॥ਪ੍ਰਸੰਨ ਦੇਵਤਾ ਭਏ ॥ਚਰੰਨ ਪੂਜਬੇ ਧਏ ॥ਸਨੰਮੁਖਾਨ ਠਢੀਯੰ ॥ਪ੍ਰਣਾਮ ਪਾਠ ਪਢੀਯੰ ॥੫॥