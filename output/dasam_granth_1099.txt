ਕਲਿ ਤਾਸੁ ਆਗਿਆ ਦੀਨ ॥ਤਬ ਬੇਦ ਬ੍ਰਹਮਾ ਕੀਨ ॥ਤਬ ਤਾਸੁ ਬਾਢ੍ਯੋ ਗਰਬ ॥ਸਰਿ ਆਪੁ ਜਾਨ ਨ ਸਰਬ ॥੨੨॥ਸਰਿ ਮੋਹ ਕਬਿ ਨਹਿ ਕੋਇ ॥ਇਕ ਆਪ ਹੋਇ ਤ ਹੋਇ ॥ਕਛੁ ਕਾਲ ਕੀ ਭੂਅ ਬਕ੍ਰ ॥ਛਿਤਿ ਡਾਰੀਆ ਜਿਮ ਸਕ੍ਰ ॥੨੩॥ਜਬ ਗਿਰ੍ਯੋ ਭੂ ਤਰਿ ਆਨਿ ॥ਮੁਖ ਚਾਰ ਬੇਦ ਨਿਧਾਨ ॥ਉਠਿ ਲਾਗਿਆ ਫਿਰ ਸੇਵ ॥ਜੀਅ ਜਾਨਿ ਦੇਵਿ ਅਭੇਵ ॥੨੪॥ਦਸ ਲਖ ਬਰਖ ਪ੍ਰਮਾਨ ॥ਕੀਅ ਦੇਵਿ ਸੇਵ ਮਹਾਨ ॥ਕਿਮਿ ਹੋਇ ਮੋਹਿ ਉਧਾਰ ॥ਅਸ ਦੇਹੁ ਦੇਵ ਬਿਚਾਰ ॥੨੫॥ਦੇਵੋ ਵਾਚ ਬ੍ਰਹਮਾ ਪ੍ਰਤਿ ॥ਮਨ ਚਿਤ ਕੈ ਕਰਿ ਸੇਵ ॥ਤਬ ਰੀਝਿ ਹੈ ਗੁਰਦੇਵ ॥ਤਬ ਹੋਇ ਨਾਥ ਸਨਾਥ ॥ਜਗਨਾਥ ਦੀਨਾ ਨਾਥ ॥੨੬॥ਸੁਨਿ ਬੈਨ ਯੌ ਮੁਖਚਾਰ ॥ਕੀਅ ਚਉਕ ਚਿਤਿ ਬਿਚਾਰ ॥ਉਠਿ ਲਾਗਿਆ ਹਰਿ ਸੇਵ ॥