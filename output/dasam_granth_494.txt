ਜਾਗੜਦੀ ਜਾਣ ਜੁਝਿ ਗਯੋ ਰਾਗੜਦੀ ਰਘੁਪਤ ਇਮ ਬੁਝਯੋ ॥੫੬੩॥ਇਤਿ ਸ੍ਰੀ ਬਚਿਤ੍ਰ ਨਾਟਕੇ ਰਾਮਵਤਾਰ ਲਛਮਨ ਮੂਰਛਨਾ ਭਵੇਤ ਧਿਆਇ ਸਮਾਪਤਮ ਸਤੁ ॥ਸੰਗੀਤ ਬਹੜਾ ਛੰਦ ॥ਕਾਗੜਦੀ ਕਟਕ ਕਪਿ ਭਜਯੋ ਲਾਗੜਦੀ ਲਛਮਣ ਜੁੱਝਯੋ ਜਬ ॥ਰਾਗੜਦੀ ਰਾਮ ਰਿਸ ਭਰਯੋ ਸਾਗੜਦੀ ਗਹਿ ਅਸਤ੍ਰ ਸਸਤ੍ਰ ਸਭ ॥ਧਾਗੜਦੀ ਧਉਲ ਧੜ ਹੜਯੋ ਕਾਗੜਦੀ ਕੋੜੰਭ ਕੜੱਕਯੋ ॥ਭਾਗੜਦੀ ਭੂੰਮਿ ਭੜਹੜੀ ਪਾਗੜਦੀ ਜਨ ਪਲੈ ਪਲੱਟਯੋ ॥੫੬੪॥ਅਰਧ ਨਰਾਜ ਛੰਦ ॥ਕਢੀ ਸੁ ਤੇਗ ਦੁੱਧਰੰ ॥ਅਨੂਪ ਰੂਪ ਸੁੱਭਰੰ ॥ਭਕਾਰ ਭੇਰ ਭੈ ਕਰੰ ॥ਬਕਾਰ ਬੰਦਣੋ ਬਰੰ ॥੫੬੫॥ਬਚਿਤ੍ਰ ਚਿਤ੍ਰਤੰ ਸਰੰ ॥ਤਜੰਤ ਤੀਖਣੋ ਨਰੰ ॥ਪਰੰਤ ਜੂਝਤੰ ਭਟੰ ॥ਜਣੰਕਿ ਸਾਵਣੰ ਘਟੰ ॥੫੬੬॥ਘੁਮੰਤ ਅਘ ਓਘਯੰ ॥ਬਦੰਤ ਬਕਤ੍ਰ ਤੇਜਯੰ ॥ਚਲੰਤ ਤਯਾਗਤੇ ਤਨੰ ॥ਭਣੰਤ ਦੇਵਤਾ ਧਨੰ ॥੫੬੭॥ਛੁਟੰਤ ਤੀਰ ਤੀਖਣੰ ॥ਬਜੰਤ ਭੇਰ ਭੀਖਣੰ ॥ਉਠੰਤ ਗੱਦ ਸੱਦਣੰ ॥ਮਸੱਤ ਜਾਣ ਮੱਦਣੰ ॥੫੬੮॥