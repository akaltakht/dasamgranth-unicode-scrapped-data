ਕਬੰ ਕ੍ਰਿਤ ਗਾਈ ॥੬੫੦॥ਸਭੋ ਸਾਧ ਮਾਨੀ ॥ਤਿਹੂ ਲੋਗ ਜਾਨੀ ॥ਬਜੇ ਜੀਤ ਬਾਜੇ ॥ਤਬੈ ਰਾਮ ਗਾਜੇ ॥੬੫੧॥ਲਈ ਜੀਤ ਸੀਤਾ ॥ਮਹਾਂ ਸੁਭ੍ਰ ਗੀਤਾ ॥ਸਭੈ ਦੇਵ ਹਰਖੇ ॥ਨਭੰ ਪੁਹਪ ਬਰਖੇ ॥੬੫੨॥ਇਤਿ ਸ੍ਰੀ ਬਚਿਤ੍ਰ ਨਾਟਕੇ ਰਾਮਵਤਾਰ ਬਭੀਛਨ ਕੋ ਲੰਕਾ ਕੋ ਰਾਜ ਦੀਬੋ ਮਦੋਦਰੀ ਸਮੋਧ ਕੀਬੋ ਸੀਤਾ ਮਿਲਬੋ ਧਯਾਇ ਸਮਾਪਤੰ ॥੧੮॥ਅਥ ਅਉਧਪੁਰੀ ਕੋ ਚਲਬੋ ਕਥਨੰ ॥ਰਸਾਵਲ ਛੰਦ ॥ਤਬੈ ਪੁਹਪੁ ਪੈ ਕੈ ॥ਚੜੇ ਜੁੱਧ ਜੈ ਕੈ ॥ਸਭੈ ਸੂਰ ਗਾਜੈ ॥ਜਯੰ ਗੀਤ ਬਾਜੇ ॥੬੫੩॥ਚਲੇ ਮੋਦ ਹ੍ਵੈ ਕੈ ॥ਕਪੀ ਬਾਹਨ ਲੈ ਕੈ ॥ਪੁਰੀ ਅਉਧ ਪੇਖੀ ॥ਸ੍ਰੁਤੰ ਸੁਰਗ ਲੇਖੀ ॥੬੫੪॥ਮਕਰਾ ਛੰਦ ॥ਸੀਅ ਲੈ ਸੀਏਸ ਆਏ ॥ਮੰਗਲ ਸੁ ਚਾਰ ਗਾਏ ॥ਆਨੰਦ ਹੀਏ ਬਢਾਏ ॥