ਕਾਮ ਬਿਨਾ ਕੋਊ ਕਾਮੁ ਨ ਭਾਵੈ ॥੪॥ਤੋਮਰ ਛੰਦ ॥ਪੂਜੇ ਨ ਕੋ ਤ੍ਰੀਯਾ ਨਾਥ ॥ਐਂਠੀ ਫਿਰੈ ਜੀਅ ਸਾਥ ॥ਦੁਖੁ ਵੈ ਨ ਤਿਨ ਕਹੁ ਕਾਮ ॥ਤਾ ਤੇ ਨ ਬਿਨਵਤ ਬਾਮ ॥੫॥ਕਰ ਹੈ ਨ ਪਤਿ ਕੀ ਸੇਵ ॥ਪੂਜੈ ਨ ਗੁਰ ਗੁਰਦੇਵ ॥ਧਰ ਹੈਂ ਨ ਹਰਿ ਕੋ ਧਯਾਨ ॥ਕਰਿ ਹੈਂ ਨ ਨਿਤ ਇਸਨਾਨ ॥੬॥ਤਬ ਕਾਲ ਪੁਰਖ ਬੁਲਾਇ ॥ਬਿਸਨੈ ਕਹਯੋ ਸਮਝਾਇ ॥ਸਸਿ ਕੋ ਧਰਿਹੁ ਅਵਤਾਰ ॥ਨਹੀ ਆਨ ਬਾਤ ਬਿਚਾਰ ॥੭॥ਤਬ ਬਿਸਨ ਸੀਸ ਨਿਵਾਇ ॥ਕਰਿ ਜੋਰਿ ਕਹੀ ਬਨਾਇ ॥ਧਰਿਹੋਂ ਦਿਨਾਂਤ ਵਤਾਰ ॥ਜਿਤ ਹੋਇ ਜਗਤ ਕੁਮਾਰ ॥੮॥ਤਬ ਮਹਾਂ ਤੇਜ ਮੁਰਾਰ ॥ਧਰਿਯੋ ਸੁ ਚੰਦ੍ਰ ਅਵਤਾਰ ॥ਤਨ ਕੈ ਮਦਨ ਕੋ ਬਾਨ ॥ਮਾਰਿਯੋ ਤ੍ਰੀਯਨ ਕਹ ਤਾਨ ॥੯॥ਤਾ ਤੇ ਭਈ ਤ੍ਰੀਯ ਦੀਨ ॥ਸਭ ਗਰਬ ਹੁਐ ਗਯੋ ਛੀਨ ॥