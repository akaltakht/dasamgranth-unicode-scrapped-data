ਜਿਹ ਭਾਂਤਿ ਭਾਖ੍ਯੋ ਦੇਵ ॥੨੭॥ਪਰਿ ਪਾਇ ਚੰਡਿ ਪ੍ਰਚੰਡ ॥ਜਿਹ ਮੰਡ ਦੁਸਟ ਅਖੰਡ ॥ਜ੍ਵਾਲਾਛ ਲੋਚਨ ਧੂਮ ॥ਹਨਿ ਜਾਸੁ ਡਾਰੇ ਭੂਮਿ ॥੨੮॥ਤਿਸੁ ਜਾਪਿ ਹੋ ਜਬ ਜਾਪ ॥ਤਬ ਹੋਇ ਪੂਰਨ ਸ੍ਰਾਪ ॥ਉਠਿ ਲਾਗ ਕਾਲ ਜਪੰਨ ॥ਹਠਿ ਤਿਆਗ ਆਵ ਸਰੰਨ ॥੨੯॥ਜੇ ਜਾਤ ਤਾਸੁ ਸਰੰਨਿ ॥ਤੇ ਹੈ ਧਰਾ ਮੈ ਧਨਿ ॥ਤਿਨ ਕਉ ਨ ਕਉਨੈ ਤ੍ਰਾਸ ॥ਸਬ ਹੋਤ ਕਾਰਜ ਰਾਸ ॥੩੦॥ਦਸ ਲਛ ਬਰਖ ਪ੍ਰਮਾਨ ॥ਰਹ੍ਯੋ ਠਾਂਢ ਏਕ ਪਗਾਨ ॥ਚਿਤ ਲਾਇ ਕੀਨੀ ਸੇਵ ॥ਤਬ ਰੀਝਿ ਗੇ ਗੁਰਦੇਵ ॥੩੧॥ਜਬ ਭੇਤ ਦੇਵੀ ਦੀਨ ॥ਤਬ ਸੇਵ ਬ੍ਰਹਮਾ ਕੀਨ ॥ਜਬ ਸੇਵ ਕੀ ਚਿਤ ਲਾਇ ॥ਤਬ ਰੀਝਿ ਗੇ ਹਰਿ ਰਾਇ ॥੩੨॥ਤਬ ਭਯੋ ਸੁ ਐਸ ਉਚਾਰ ॥ਹਉ ਆਹਿ ਗ੍ਰਬ ਪ੍ਰਹਾਰ ॥ਮਮ ਗਰਬ ਕਹੂੰ ਨ ਛੋਰਿ ॥