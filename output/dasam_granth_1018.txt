ਪਾਨਿ ਕ੍ਰਿਪਾਨ ਅਜਾਨੁ ਭੁਜਾ ਰਣਿ ਰੂਪ ਮਹਾਨ ਦਿਖਾਵਹਿਗੇ ॥ਪ੍ਰਤਿਮਾਨ ਸੁਜਾਨ ਅਪ੍ਰਮਾਨ ਪ੍ਰਭਾ ਲਖਿ ਬਿਓਮ ਬਿਵਾਨ ਲਜਾਵਹਿਗੇ ॥ਗਣਿ ਭੂਤ ਪਿਸਾਚ ਪਰੇਤ ਪਰੀ ਮਿਲਿ ਜੀਤ ਕੇ ਗੀਤ ਗਵਾਵਹਿਗੇ ॥ਭਲੁ ਭਾਗ ਭਯਾ ਇਹ ਸੰਭਲ ਕੇ ਹਰਿ ਜੂ ਹਰਿ ਮੰਦਰਿ ਆਵਹਿਗੇ ॥੧੫੫॥ਬਾਜਤ ਡੰਕ ਅਤੰਕ ਸਮੈ ਰਣ ਰੰਗਿ ਤੁਰੰਗ ਨਚਾਵਹਿਗੇ ॥ਕਸਿ ਬਾਨ ਕਮਾਨ ਗਦਾ ਬਰਛੀ ਕਰਿ ਸੂਲ ਤ੍ਰਿਸੂਲ ਭ੍ਰਮਾਵਹਿਗੇ ॥ਗਣ ਦੇਵ ਅਦੇਵ ਪਿਸਾਚ ਪਰੀ ਰਣ ਦੇਖਿ ਸਬੈ ਰਹਸਾਵਹਿਗੇ ॥ਭਲੁ ਭਾਗ ਭਯਾ ਇਹ ਸੰਭਲ ਕੇ ਹਰਿ ਜੂ ਹਰਿ ਮੰਦਰਿ ਆਵਹਿਗੇ ॥੧੫੬॥ਕੁਲਕ ਛੰਦ ॥ਸਰਸਿਜ ਰੂਪੰ ॥ਸਬ ਭਟ ਭੂਪੰ ॥ਅਤਿ ਛਬਿ ਸੋਭੰ ॥ਮੁਨਿ ਗਨ ਲੋਭੰ ॥੧੫੭॥ਕਰ ਅਰਿ ਧਰਮੰ ॥ਪਰਹਰਿ ਕਰਮੰ ॥ਘਰਿ ਘਰਿ ਵੀਰੰ ॥ਪਰਹਰਿ ਧੀਰੰ ॥੧੫੮॥ਜਲ ਥਲ ਪਾਪੰ ॥ਹਰ ਹਰਿ ਜਾਪੰ ॥ਜਹ ਤਹ ਦੇਖਾ ॥ਤਹ ਤਹ ਪੇਖਾ ॥੧੫੯॥ਘਰਿ ਘਰਿ ਪੇਖੈ ॥ਦਰ ਦਰ ਲੇਖੈ ॥ਕਹੂੰ ਨ ਅਰਚਾ ॥