ਬਜੇ ਲੋਹ ਕ੍ਰੋਹੰ ਮਹਾ ਜੰਗਿ ਮਚਿਯੰ ॥੪੧॥ਬਿਰਚੇ ਮਹਾ ਜੁਧ ਜੋਧਾ ਜੁਆਣੰ ॥ਖੁਲੇ ਖਗ ਖਤ੍ਰੀ ਅਭੂਤੰ ਭਯਾਣੰ ॥ਬਲੀ ਜੁਝ ਰੁਝੈ ਰਸੰ ਰੁਦ੍ਰ ਰਤੇ ॥ਮਿਲੇ ਹਥ ਬਖੰ ਮਹਾ ਤੇਜ ਤਤੇ ॥੪੨॥ਝਮੀ ਤੇਜ ਤੇਗੰ ਸੁ ਰੋਸੰ ਪ੍ਰਹਾਰੰ ॥ਰੁਲੇ ਰੁੰਡ ਮੁੰਡੰ ਉਠੀ ਸਸਤ੍ਰ ਝਾਰੰ ॥ਬਬਕੰਤ ਬੀਰੰ ਭਭਕੰਤ ਘਾਯੰ ॥ਮਨੋ ਜੁਧ ਇੰਦ੍ਰੰ ਜੁਟਿਓ ਬ੍ਰਿਤਰਾਯੰ ॥੪੩॥ਮਹਾ ਜੁਧ ਮਚਿਯੰ ਮਹਾ ਸੂਰ ਗਾਜੇ ॥ਆਪੋ ਆਪ ਮੈ ਸਸਤ੍ਰ ਸੋਂ ਸਸਤ੍ਰ ਬਾਜੇ ॥ਉਠੇ ਝਾਰ ਸਾਂਗੰ ਮਚੇ ਲੋਹ ਕ੍ਰੋਹੰ ॥ਮਨੋ ਖੇਲ ਬਾਸੰਤ ਮਾਹੰਤ ਸੋਹੰ ॥੪੪॥ਰਸਾਵਲ ਛੰਦ ॥ਜਿਤੇ ਬੈਰ ਰੁਝੰ ॥ਤਿਤੇ ਅੰਤਿ ਜੁਝੰ ॥ਜਿਤੇ ਖੇਤਿ ਭਾਜੇ ॥ਤਿਤੇ ਅੰਤਿ ਲਾਜੇ ॥੪੫॥ਤੁਟੇ ਦੇਹ ਬਰਮੰ ॥ਛੁਟੀ ਹਾਥ ਚਰਮੰ ॥ਕਹੂੰ ਖੇਤਿ ਖੋਲੰ ॥ਗਿਰੇ ਸੂਰ ਟੋਲੰ ॥੪੬॥ਕਹੂੰ ਮੁਛ ਮੁਖੰ ॥ਕਹੂੰ ਸਸਤ੍ਰ ਸਖੰ ॥