ਅਉਰ ਕਿਸੁ ਤੇ ਬੈਰ ਨ ਗਹਿਹੌ ॥੩੧॥ਜੋ ਹਮ ਕੋ ਪਰਮੇਸੁਰ ਉਚਰਿ ਹੈ ॥ਤੇ ਸਭ ਨਰਕਿ ਕੁੰਡ ਮਹਿ ਪਰਿ ਹੈ ॥ਮੋ ਕੋ ਦਾਸੁ ਤਵਨ ਕਾ ਜਾਨੋ ॥ਯਾ ਮੈ ਭੇਦੁ ਨ ਰੰਚ ਪਛਾਨੋ ॥੩੨॥ਮੈ ਹੋ ਪਰਮ ਪੁਰਖ ਕੋ ਦਾਸਾ ॥ਦੇਖਨਿ ਆਯੋ ਜਗਤ ਤਮਾਸਾ ॥ਜੋ ਪ੍ਰਭ ਜਗਤਿ ਕਹਾ ਸੋ ਕਹਿ ਹੋ ॥ਮ੍ਰਿਤ ਲੋਗ ਤੇ ਮੋਨਿ ਨ ਰਹਿ ਹੋ ॥੩੩॥ਨਰਾਜ ਛੰਦ ॥ਕਹਿਯੋ ਪ੍ਰਭੂ ਸੁ ਭਾਖਿਹੌ ॥ਕਿਸੂ ਨ ਕਾਨ ਰਾਖਿਹੌ ॥ਕਿਸੂ ਨ ਭੇਖ ਭੀਜਹੌ ॥ਅਲੇਖ ਬੀਜ ਬੀਜਹੌ ॥੩੪॥ਪਖਾਣ ਪੂਜਿ ਹੌ ਨਹੀ ॥ਨ ਭੇਖ ਭੀਜ ਹੌ ਕਹੀ ॥ਅਨੰਤ ਨਾਮੁ ਗਾਇਹੌ ॥ਪਰਮ ਪੁਰਖ ਪਾਇਹੌ ॥੩੫॥ਜਟਾ ਨ ਸੀਸ ਧਾਰਿਹੌ ॥ਨ ਮੁੰਦ੍ਰਕਾ ਸੁ ਧਾਰਿਹੌ ॥ਨ ਕਾਨਿ ਕਾਹੂੰ ਕੀ ਧਰੋ ॥ਕਹਿਯੋ ਪ੍ਰਭੂ ਸੁ ਮੈ ਕਰੋ ॥੩੬॥ਭਜੋ ਸੁ ਏਕੁ ਨਾਮਯੰ ॥ਜੁ ਕਾਮ ਸਰਬ ਠਾਮਯੰ ॥