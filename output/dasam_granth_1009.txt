ਪ੍ਰੇਰਤਿ ਅਨੰਗ ॥ਕਰਿ ਸੁਤਾ ਭੋਗ ॥ਜੋ ਹੈ ਅਜੋਗ ॥੧੦੦॥ਤਜਿ ਲਾਜ ਭਾਜ ॥ਸੰਜੁਤ ਸਮਾਜ ॥ਘਟ ਚਲਾ ਧਰਮ ॥ਬਢਿਓ ਅਧਰਮ ॥੧੦੧॥ਕ੍ਰੀੜਤ ਕੁਨਾਰਿ ॥ਤਜਿ ਧਰਮ ਵਾਰਿ ॥ਬਢਿ ਗਯੋ ਭਰਮ ॥ਭਾਜੰਤ ਧਰਮ ॥੧੦੨॥ਦੇਸਨ ਬਿਦੇਸ ॥ਪਾਪੀ ਨਰੇਸ ॥ਧਰਮੀ ਨ ਕੋਇ ॥ਪਾਪ ਅਤਿ ਹੋਇ ॥੧੦੩॥ਸਾਧੂ ਸਤ੍ਰਾਸ ॥ਜਹ ਤਹ ਉਦਾਸ ॥ਪਾਪੀਨ ਰਾਜ ॥ਗ੍ਰਿਹ ਸਰਬ ਸਾਜ ॥੧੦੪॥ਹਰਿ ਗੀਤਾ ਛੰਦ ॥ਸਬ ਦ੍ਰੋਨ ਗਿਰਵਰ ਸਿਖਰ ਤਰ ਨਰ ਪਾਪ ਕਰਮ ਭਏ ਭਨੌ ॥ਉਠਿ ਭਾਜ ਧਰਮ ਸਭਰਮ ਹੁਐ ਚਮਕੰਤ ਦਾਮਿਨਿ ਸੋ ਮਨੌ ॥ਕਿਧੌ ਸੂਦ੍ਰ ਸੁਭਟ ਸਮਾਜ ਸੰਜੁਤ ਜੀਤ ਹੈ ਬਸੁਧਾ ਥਲੀ ॥ਕਿਧੌ ਅਤ੍ਰ ਛਤ੍ਰ ਤਜੇ ਭਜੇ ਅਰੁ ਅਉਰ ਅਉਰ ਕ੍ਰਿਆ ਚਲੀ ॥੧੦੫॥