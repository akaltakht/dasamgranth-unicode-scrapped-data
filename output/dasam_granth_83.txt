ਕਰੰ ਬਾਮ ਚਾਪਿਯੰ ਕ੍ਰਿਪਾਣੰ ਕਰਾਲੰ ॥ਮਹਾ ਤੇਜ ਤੇਜੰ ਬਿਰਾਜੈ ਬਿਸਾਲੰ ॥ਮਹਾ ਦਾੜ ਦਾੜੰ ਸੁ ਸੋਹੰ ਅਪਾਰੰ ॥ਜਿਨੈ ਚਰਬੀਯੰ ਜੀਵ ਜਗ੍ਯੰ ਹਜਾਰੰ ॥੧੮॥ਡਮਾ ਡੰਡ ਡਉਰੂ ਸਿਤਾਸੇਤ ਛਤ੍ਰੰ ॥ਹਾਹਾ ਹੂਹ ਹਾਸੰ ਝਮਾ ਝਮ ਅਤ੍ਰੰ ॥ਮਹਾ ਘੋਰ ਸਬਦੰ ਬਜੇ ਸੰਖ ਐਸੰ ॥ਪ੍ਰਲੈ ਕਾਲ ਕੇ ਕਾਲ ਕੀ ਜ੍ਵਾਲ ਜੈਸੰ ॥੧੯॥ਰਸਾਵਲ ਛੰਦ ॥ਘਣੰ ਘੰਟ ਬਾਜੰ ॥ਧੁਣੰ ਮੇਘ ਲਾਜੰ ॥ਭਯੋ ਸਦ ਏਵੰ ॥ਹੜਿਯੋ ਨੀਰ ਧੇਵੰ ॥੨੦॥ਘੁਰੰ ਘੁੰਘਰੇਯੰ ॥ਧੁਣੰ ਨੇਵਰੇਯੰ ॥ਮਹਾ ਨਾਦ ਨਾਦੰ ॥ਸੁਰੰ ਨਿਰ ਬਿਖਾਦੰ ॥੨੧॥ਸਿਰੰ ਮਾਲ ਰਾਜੰ ॥ਲਖੇ ਰੁਦ੍ਰ ਲਾਜੰ ॥ਸੁਭੇ ਚਾਰ ਚਿਤ੍ਰੰ ॥ਪਰਮੰ ਪਵਿਤ੍ਰੰ ॥੨੨॥ਮਹਾ ਗਰਜ ਗਰਜੰ ॥ਸੁਣੇ ਦੂਤ ਲਰਜੰ ॥ਸ੍ਰਵੰ ਸ੍ਰੋਣ ਸੋਹੰ ॥ਮਹਾ ਮਾਨ ਮੋਹੰ ॥੨੩॥