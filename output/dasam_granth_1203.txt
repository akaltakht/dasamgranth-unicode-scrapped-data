ਅਗਿ ਤਬ ਚਾਲਾ ॥ਜਨੁ ਮਨਿ ਜ੍ਵਾਲਾ ॥੨੬੯॥ਇਤਿ ਦੁਆਦਸ ਗੁਰੂ ਲੜਕੀ ਗੁਡੀ ਖੇਡਤੀ ਸਮਾਪਤੰ ॥੧੨॥ਅਥ ਭ੍ਰਿਤ ਤ੍ਰੋਦਸਮੋ ਗੁਰੂ ਕਥਨੰ ॥ਤੋਮਰ ਛੰਦ ॥ਤਬ ਦਤ ਦੇਵ ਮਹਾਨ ॥ਦਸ ਚਾਰ ਚਾਰ ਨਿਧਾਨ ॥ਅਤਿਭੁਤ ਉਤਮ ਗਾਤ ॥ਹਰਿ ਨਾਮੁ ਲੇਤ ਪ੍ਰਭਾਤ ॥੨੭੦॥ਅਕਲੰਕ ਉਜਲ ਅੰਗ ॥ਲਖਿ ਲਾਜ ਗੰਗ ਤਰੰਗ ॥ਅਨਭੈ ਅਭੂਤ ਸਰੂਪ ॥ਲਖਿ ਜੋਤਿ ਲਾਜਤ ਭੂਪ ॥੨੭੧॥ਅਵਲੋਕਿ ਸੁ ਭ੍ਰਿਤ ਏਕ ॥ਗੁਨ ਮਧਿ ਜਾਸੁ ਅਨੇਕ ॥ਅਧਿ ਰਾਤਿ ਠਾਂਢਿ ਦੁਆਰਿ ॥ਬਹੁ ਬਰਖ ਮੇਘ ਫੁਹਾਰ ॥੨੭੨॥ਅਧਿ ਰਾਤਿ ਦਤ ਨਿਹਾਰਿ ॥ਗੁਣਵੰਤ ਬਿਕ੍ਰਮ ਅਪਾਰ ॥ਜਲ ਮੁਸਲਧਾਰ ਪਰੰਤ ॥ਨਿਜ ਨੈਨ ਦੇਖਿ ਮਹੰਤ ॥੨੭੩॥ਇਕ ਚਿਤ ਠਾਂਢ ਸੁ ਐਸ ॥ਸੋਵਰਨ ਮੂਰਤਿ ਜੈਸ ॥ਦ੍ਰਿੜ ਦੇਖਿ ਤਾ ਕੀ ਮਤਿ ॥