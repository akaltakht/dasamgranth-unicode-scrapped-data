ਤਿਨਿ ਚਉਬਿਸੈ ਫਲ ਹੀਨ ॥ਜਿਨ ਏਕ ਕੋ ਪਹਿਚਾਨ ॥ਤਿਨਿ ਚਉਬਿਸੈ ਰਸ ਮਾਨ ॥੪੮੧॥ਬਚਿਤ੍ਰ ਪਦ ਛੰਦ ॥ਏਕਹਿ ਜਉ ਮਨਿ ਆਨਾ ॥ਦੂਸਰ ਭਾਵ ਨ ਜਾਨਾ ॥ਦੁੰਦਭਿ ਦਉਰ ਬਜਾਏ ॥ਫੂਲ ਸੁਰਨ ਬਰਖਾਏ ॥੪੮੨॥ਹਰਖੇ ਸਬ ਜਟ ਧਾਰੀ ॥ਗਾਵਤ ਦੇ ਦੇ ਤਾਰੀ ॥ਜਿਤ ਤਿਤ ਡੋਲਤ ਫੂਲੇ ॥ਗ੍ਰਿਹ ਕੇ ਸਬ ਦੁਖ ਭੂਲੇ ॥੪੮੩॥ਤਾਰਕ ਛੰਦ ॥ਬਹੁ ਬਰਖ ਜਬੈ ਤਪਸਾ ਤਿਹ ਕੀਨੀ ॥ਗੁਰਦੇਵ ਕ੍ਰਿਆ ਜੁ ਕਹੀ ਧਰ ਲੀਨੀ ॥ਤਬ ਨਾਥ ਸਨਾਥ ਹੁਐ ਬ੍ਯੋਤ ਬਤਾਈ ॥ਤਬ ਹੀ ਦਸਓ ਦਿਸਿ ਸੂਝ ਬਨਾਈ ॥੪੮੪॥ਦਿਜ ਦੇਵ ਤਬੈ ਗੁਰ ਚਉਬਿਸ ਕੈ ਕੈ ॥ਗਿਰਿ ਮੇਰ ਗਏ ਸਭ ਹੀ ਮੁਨਿ ਲੈ ਕੈ ॥ਤਪਸਾ ਜਬ ਘੋਰ ਤਹਾ ਤਿਨ ਕੀਨੀ ॥ਗੁਰਦੇਵ ਤਬੈ ਤਿਹ ਯਾ ਸਿਖ ਦੀਨੀ ॥੪੮੫॥ਤੋਟਕ ਛੰਦ ॥ਗਿਰਿ ਮੇਰੁ ਗਏ ਰਿਖਿ ਬਾਲਕ ਲੈ ॥ਧਰ ਸੀਸ ਜਟਾ ਭਗਵੇ ਪਟ ਕੈ ॥