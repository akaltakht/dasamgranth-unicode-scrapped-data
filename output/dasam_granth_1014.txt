ਪਾਪ ਹਿਰਦੇ ਮਹਿ ਠਾਨਿ ॥ਕਰਤ ਧਰਮ ਕੀ ਹਾਨਿ ॥੧੩੧॥ਅਤਿ ਕੁਚਾਲ ਅਰੁ ਕ੍ਰੂਰ ॥ਅਤਿ ਪਾਪਿਸਟ ਕਠੂਰ ॥ਥਿਰ ਨਹੀ ਰਹਤ ਪਲਾਧ ॥ਕਰਤ ਅਧਰਮ ਕੀ ਸਾਧਿ ॥੧੩੨॥ਅਤਿ ਪਾਪਿਸਟ ਅਜਾਨ ॥ਕਰਤ ਧਰਮ ਕੀ ਹਾਨਿ ॥ਮਾਨਤ ਜੰਤ੍ਰ ਨ ਤੰਤ੍ਰ ॥ਜਾਪਤ ਕੋਈ ਨ ਮੰਤ੍ਰ ॥੧੩੩॥ਜਹ ਤਹ ਬਡਾ ਅਧਰਮ ॥ਧਰਮ ਭਜਾ ਕਰਿ ਭਰਮ ॥ਨਵ ਨਵ ਕ੍ਰਿਆ ਭਈ ॥ਦੁਰਮਤਿ ਛਾਇ ਰਹੀ ॥੧੩੪॥ਕੁੰਡਰੀਆ ਛੰਦ ॥ਨਏ ਨਏ ਮਾਰਗ ਚਲੇ ਜਗ ਮੋ ਬਢਾ ਅਧਰਮ ॥ਰਾਜਾ ਪ੍ਰਜਾ ਸਭੈ ਲਗੇ ਜਹ ਜਹ ਕਰਨ ਕੁਕਰਮ ॥ਜਹ ਤਹ ਕਰਨ ਕੁਕਰਮ ਪ੍ਰਜਾ ਰਾਜਾ ਨਰ ਨਾਰੀ ॥ਧਰਮ ਪੰਖ ਕਰ ਉਡਾ ਪਾਪ ਕੀ ਕ੍ਰਿਆ ਬਿਥਾਰੀ ॥੧੩੫॥ਧਰਮ ਲੋਪ ਜਗ ਤੇ ਭਏ ਪਾਪ ਪ੍ਰਗਟ ਬਪੁ ਕੀਨ ॥ਊਚ ਨੀਚ ਰਾਜਾ ਪ੍ਰਜਾ ਕ੍ਰਿਆ ਅਧਰਮ ਕੀ ਲੀਨ ॥ਕ੍ਰਿਆ ਪਾਪ ਕੀ ਲੀਨ ਨਾਰਿ ਨਰ ਰੰਕ ਅਰੁ ਰਾਜਾ ॥ਪਾਪ ਪ੍ਰਚੁਰ ਬਪੁ ਕੀਨ ਧਰਮ ਧਰਿ ਪੰਖਨ ਭਾਜਾ ॥੧੩੬॥ਪਾਪਾਕ੍ਰਾਂਤ ਧਰਾ ਭਈ ਪਲ ਨ ਸਕਤਿ ਠਹਰਾਇ ॥