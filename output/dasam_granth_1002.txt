ਸੁਕ੍ਰਿਤੰ ਤਜਿਹੈ ॥ਕੁਕ੍ਰਿਤੰ ਭਜਿ ਹੈ ॥੫੨॥ਭ੍ਰਮਣੰ ਭਰਿ ਹੈ ॥ਜਸ ਤੇ ਟਰਿ ਹੈ ॥੫੩॥ਕਰਿ ਹੈ ਕੁਕ੍ਰਿਤੰ ॥ਰਰਿ ਹੈ ਅਨ੍ਰਿਥੰ ॥੫੪॥ਜਪ ਹੈ ਅਜਪੰ ॥ਕੁਥਪੇਣ ਥਪੰ ॥੫੫॥ਸੋਮਰਾਜੀ ਛੰਦ ॥ਸੁਨੈ ਦੇਸਿ ਦੇਸੰ ਮੁਨੰ ਪਾਪ ਕਰਮਾ ॥ਚੁਨੈ ਜੂਠ ਕੂਠੰ ਸ੍ਰੁਤੰ ਛੋਰ ਧਰਮਾ ॥੫੬॥ਤਜੈ ਧਰਮ ਨਾਰੀ ਤਕੈ ਪਾਪ ਨਾਰੰ ॥ਮਹਾ ਰੂਪ ਪਾਪੀ ਕੁਵਿਤ੍ਰਾਧਿਕਾਰੰ ॥੫੭॥ਕਰੈ ਨਿਤ ਅਨਰਥੰ ਸਮਰਥੰ ਨ ਏਤੀ ॥ਕਰੈ ਪਾਪ ਤੇਤੋ ਪਰਾਲਬਧ ਜੇਤੀ ॥੫੮॥ਨਏ ਨਿੱਤ ਮੱਤੰ ਉਠੈ ਏਕ ਏਕੰ ॥ਕਰੈ ਨਿੰਤ ਅਨਰਥੰ ਅਨੇਕੰ ਅਨੇਕੰ ॥੫੯॥ਪ੍ਰਿਯਾ ਛੰਦ ॥ਦੁਖ ਦੰਦ ਹੈ ਸੁਖਕੰਦ ਜੀ ॥ਨਹੀ ਬੰਧ ਹੈ ਜਗਬੰਦ ਜੀ ॥੬੦॥ਨਹੀ ਬੇਦ ਬਾਕ ਪ੍ਰਮਾਨ ਹੈ ॥ਮਤ ਭਿੰਨ ਭਿੰਨ ਬਖਾਨ ਹੈ ॥੬੧॥ਨ ਕੁਰਾਨ ਕੋ ਮਤੁ ਲੇਹਗੇ ॥ਨ ਪੁਰਾਨ ਦੇਖਨ ਦੇਹਗੇ ॥੬੨॥