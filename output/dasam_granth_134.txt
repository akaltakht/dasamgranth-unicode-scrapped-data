ਸਬੈ ਸ੍ਵਾਮਿ ਧਰਮੰ ਸੁ ਬੀਰੰ ਸੰਭਾਰੇ ॥ਡਕੀ ਡਾਕਣੀ ਭੂਤ ਪ੍ਰੇਤੰ ਬਕਾਰੇ ॥ਹਸੈ ਬੀਰ ਬੈਤਾਲ ਔ ਸੁਧ ਸਿਧੰ ॥ਚਵੀ ਚਾਵੰਡੀਯੰ ਉਡੀ ਗਿਧ ਬ੍ਰਿਧੰ ॥੨੮॥ਹਰੀਚੰਦ ਕੋਪੇ ਕਮਾਣੰ ਸੰਭਾਰੰ ॥ਪ੍ਰਥਮ ਬਾਜੀਯੰ ਤਾਣ ਬਾਣੰ ਪ੍ਰਹਾਰੰ ॥ਦੁਤੀਯ ਤਾਕ ਕੈ ਤੀਰ ਮੋ ਕੋ ਚਲਾਯੋ ॥ਰਖਿਓ ਦਈਵ ਮੈ ਕਾਨਿ ਛ੍ਵੈ ਕੈ ਸਿਧਾਯੰ ॥੨੯॥ਤ੍ਰਿਤੀਯ ਬਾਣ ਮਾਰਿਯੋ ਸੁ ਪੇਟੀ ਮਝਾਰੰ ॥ਬਿਧਿਅੰ ਚਿਲਕਤੰ ਦੁਆਲ ਪਾਰੰ ਪਧਾਰੰ ॥ਚੁਭੀ ਚਿੰਚ ਚਰਮੰ ਕਛੂ ਘਾਇ ਨ ਆਯੰ ॥ਕਲੰ ਕੇਵਲੰ ਜਾਨ ਦਾਸੰ ਬਚਾਯੰ ॥੩੦॥ਰਸਾਵਲ ਛੰਦ ॥ਜਬੈ ਬਾਣ ਲਾਗ੍ਯੋ ॥ਤਬੈ ਰੋਸ ਜਾਗ੍ਯੋ ॥ਕਰੰ ਲੈ ਕਮਾਣੰ ॥ਹਨੰ ਬਾਣ ਤਾਣੰ ॥੩੧॥ਸਬੈ ਬੀਰ ਧਾਏ ॥ਸਰੋਘੰ ਚਲਾਏ ॥ਤਬੈ ਤਾਕਿ ਬਾਣੰ ॥ਹਨ੍ਯੋ ਏਕ ਜੁਆਣੰ ॥੩੨॥ਹਰੀ ਚੰਦ ਮਾਰੇ ॥ਸੁ ਜੋਧਾ ਲਤਾਰੇ ॥ਸੁ ਕਾਰੋੜ ਰਾਯੰ ॥