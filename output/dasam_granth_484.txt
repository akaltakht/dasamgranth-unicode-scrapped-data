ਛਿੱਦੇ ਚਰਮੰ ॥ਤੁੱਟੈ ਖੱਗੰ ॥ਉੱਠੈ ਅੰਗੰ ॥੫੦੭॥ਨੱਚੇ ਤਾਜੀ ॥ਗੱਜੇ ਗਾਜੀ ॥ਡਿੱਗੇ ਵੀਰੰ ॥ਤੱਜੇ ਤੀਰੰ ॥੫੦੮॥ਝੁੱਮੇਂ ਸੂਰੰ ॥ਘੁੱਮੀ ਹੂਰੰ ॥ਕੱਛੇ ਬਾਣੰ ॥ਮੱਤੇ ਮਾਣੰ ॥੫੦੯॥ਪਾਧਰੀ ਛੰਦ ॥ਤਹ ਭਯੋ ਘੋਰ ਆਹਵ ਅਪਾਰ ॥ਰਣ ਭੂੰਮਿ ਝੂਮਿ ਜੁੱਝੇ ਜੁਝਾਰ ॥ਇਤ ਰਾਮ ਭ੍ਰਾਤ ਅਤਕਾਇ ਉੱਤ ॥ਰਿਸ ਜੁੱਝ ਉੱਝਰੇ ਰਾਜ ਪੁੱਤ ॥੫੧੦॥ਤਬ ਰਾਮ ਭ੍ਰਾਤ ਅਤਿ ਕੀਨ ਰੋਸ ॥ਜਿਮ ਪਰਤ ਅਗਨ ਘ੍ਰਿਤ ਕਰਤ ਜੋਸ ॥ਗਹਿ ਬਾਣ ਪਾਣ ਤੱਜੇ ਅਨੰਤ ॥ਜਿਮ ਜੇਠ ਸੂਰ ਕਿਰਣੈ ਦੁਰੰਤ ॥੫੧੧॥ਬ੍ਰਣ ਆਪ ਮੱਧ ਬਾਹਤ ਅਨੇਕ ॥ਬਰਣੈ ਨ ਜਾਹਿ ਕਹਿ ਏਕ ਏਕ ॥ਉੱਝਰੇ ਵੀਰ ਜੁੱਝਣ ਜੁਝਾਰ ॥ਜੈ ਸਬਦ ਦੇਵ ਭਾਖਤ ਪੁਕਾਰ ॥੫੧੨॥