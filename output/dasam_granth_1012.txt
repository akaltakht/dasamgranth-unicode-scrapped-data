ਕਲਿਜੁਗ ਚੜ੍ਯੋ ਅਸੰਭ ਜਗਤ ਕਵਨ ਬਿਧਿ ਬਾਚ ਹੈ ॥ਰੰਗਹੁ ਏਕਹਿ ਰੰਗਿ ਤਬ ਛੁਟਿ ਹੋ ਕਲਿ ਕਾਲ ਤੇ ॥੧੧੮॥ਹੰਸਾ ਛੰਦ ॥ਜਹ ਤਹ ਬਢਾ ਪਾਪ ਕਾ ਕਰਮ ॥ਜਗ ਤੇ ਘਟਾ ਧਰਮ ਕਾ ਭਰਮ ॥੧੧੯॥ਪਾਪ ਪ੍ਰਚੁਰ ਜਹ ਤਹ ਜਗਿ ਭਇਓ ॥ਪੰਖਨ ਧਾਰ ਧਰਮ ਉਡਿ ਗਇਓ ॥੧੨੦॥ਨਈ ਨਈ ਹੋਨ ਲਗੀ ਨਿਤ ਬਾਤ ॥ਜਹ ਤਹ ਬਾਢਿ ਚਲਿਓ ਉਤਪਾਤ ॥੧੨੧॥ਸਬ ਜਗਿ ਚਲਤ ਔਰ ਹੀ ਕਰਮ ॥ਜਹ ਤਹ ਘਟ ਗਇਓ ਧਰਾ ਤੇ ਧਰਮ ॥੧੨੨॥ਮਾਲਤੀ ਛੰਦ ॥ਜਹ ਤਹ ਦੇਖੀਅਤ ॥ਤਹ ਤਹ ਪੇਖੀਅਤ ॥ਸਕਲ ਕੁਕਰਮੀ ॥ਕਹੂੰ ਨ ਧਰਮੀ ॥੧੨੩॥ਜਹ ਤਹ ਗੁਨੀਅਤ ॥ਤਹ ਤਹ ਸੁਨੀਅਤ ॥ਸਬ ਜਗ ਪਾਪੀ ॥ਕਹੂੰ ਨ ਜਾਪੀ ॥੧੨੪॥ਸਕਲ ਕੁਕਰਮੰ ॥ਭਜਿ ਗਇਓ ਧਰਮੰ ॥ਜਗ ਨ ਸੁਨੀਅਤ ॥ਹੋਮ ਨ ਗੁਨੀਅਤ ॥੧੨੫॥