ਜਿਤੇਕੁ ਸਸਤ੍ਰ ਵਾ ਝਰੇ ॥ਪ੍ਰਵਾਹ ਸ੍ਰੋਨ ਕੇ ਪਰੇ ॥ਜਿਤੀਕਿ ਬਿੰਦਕਾ ਗਿਰੈ ॥ਸੁ ਪਾਨ ਕਾਲਿਕਾ ਕਰੈ ॥੪੩॥੧੨੦॥ਰਸਾਵਲ ਛੰਦ ॥ਹੂਓ ਸ੍ਰੋਣ ਹੀਨੰ ॥ਭਯੋ ਅੰਗ ਛੀਨੰ ॥ਗਿਰਿਯੋ ਅੰਤਿ ਝੂਮੰ ॥ਮਨੋ ਮੇਘ ਭੂਮੰ ॥੪੪॥੧੨੧॥ਸਬੇ ਦੇਵ ਹਰਖੇ ॥ਸੁਮਨ ਧਾਰ ਬਰਖੇ ॥ਰਕਤ ਬਿੰਦ ਮਾਰੇ ॥ਸਬੈ ਸੰਤ ਉਬਾਰੇ ॥੪੫॥੧੨੨॥ਇਤਿ ਸ੍ਰੀ ਬਚਿਤ੍ਰ ਨਾਟਕੇ ਚੰਡੀ ਚਰਿਤ੍ਰੇ ਰਕਤ ਬੀਰਜ ਬਧਹ ਚਤੁਰਥ ਧਿਆਯ ਸੰਪੂਰਨਮ ਸਤੁ ਸੁਭਮ ਸਤੁ ॥੪॥ਅਥ ਨਿਸੁੰਭ ਜੁਧ ਕਥਨੰ ॥ਦੋਹਰਾ ॥ਸੁੰਭ ਨਿਸੁੰਭ ਸੁਣਿਯੋ ਜਬੈ ਰਕਤਬੀਰਜ ਕੋ ਨਾਸ ॥ਆਪ ਚੜਤ ਭੈ ਜੋਰਿ ਦਲ ਸਜੇ ਪਰਸੁ ਅਰੁ ਪਾਸਿ ॥੧॥੧੨੩॥ਭੁਜੰਗ ਪ੍ਰਯਾਤ ਛੰਦ ॥ਚੜੇ ਸੁੰਭ ਨੈਸੁੰਭ ਸੂਰਾ ਅਪਾਰੰ ॥ਉਠੇ ਨਦ ਨਾਦੰ ਸੁ ਧਉਸਾ ਧੁਕਾਰੰ ॥ਭਈ ਅਸਟ ਸੈ ਕੋਸ ਲਉ ਛਤ੍ਰ ਛਾਯੰ ॥ਭਜੇ ਚੰਦ ਸੂਰੰ ਡਰਿਯੋ ਦੇਵ ਰਾਯੰ ॥੨॥੧੨੪॥ਭਕਾ ਭੁੰਕ ਭੇਰੀ ਢਕਾ ਢੁੰਕ ਢੋਲੰ ॥