ਰਾਵ ਜੂ ਤਾ ਕੌ ਨਚਾਵਤ ਰਹੈ ਆਠੌ ਜਾਮ ॥ਅਮਿਤ ਰੂਪ ਬਿਲੋਕਿ ਤਾ ਕੌ ਰਾਨਿਯਹਿ ਨਿਜੁ ਨੈਨ ॥ਹ੍ਵੈ ਗਿਰੀ ਬਿਸੰਭਾਰ ਭੂ ਪੈ ਬਧੀ ਸਾਯਕ ਮੈਨ ॥੪॥ਤੋਮਰ ਛੰਦ ॥ਰਾਨਿਯਿਹ ਸਖੀ ਪਠਾਇ ॥ਸੋ ਲਯੋ ਧਾਮ ਬੁਲਾਇ ॥ਤਜਿ ਕੈ ਨ੍ਰਿਪਤਿ ਕੀ ਕਾਨਿ ॥ਤਾ ਸੌ ਰਮੀ ਰੁਚਿ ਮਾਨਿ ॥੫॥ਤਿਹ ਅਮਿਤ ਰੂਪ ਨਿਹਾਰਿ ॥ਸਿਵ ਸਤ੍ਰੁ ਗਯੋ ਸਰ ਮਾਰਿ ॥ਤਬ ਲੌ ਨ੍ਰਿਪਤਿ ਗਯੋ ਆਇ ॥ਅਬਲਾ ਅਧਿਕ ਦੁਖ ਪਾਇ ॥੬॥ਤਬ ਕਿਯੋ ਇਹੈ ਉਪਾਇ ॥ਇਕ ਦੇਗ ਲਈ ਮੰਗਾਇ ॥ਤਾ ਪੈ ਤਵਾ ਕੌ ਦੀਨ ॥ਕੋਊ ਸਕੈ ਤਾਹਿ ਨ ਚੀਨ ॥੭॥ਜਾ ਮੈ ਘਨੌ ਜਲ ਪਰੈ ॥ਤਰ ਕੌ ਨ ਬੂੰਦਿਕ ਢਰੈ ॥ਤਾ ਮੈ ਗੁਲਾਬਹਿ ਪਾਇ ॥ਕਾਢਿਯੌ ਪਤਿਹਿ ਦਿਖਰਾਇ ॥੮॥ਦੋਹਰਾ ॥ਸੀਂਚ੍ਯੋ ਵਹੈ ਗੁਲਾਬ ਲੈ ਪਤਿ ਕੀ ਪਗਿਯਾ ਮਾਹਿ ॥ਛਿਰਕਿ ਸਭਨ ਪਹਿ ਕਾਢਿਯੌ ਭੇਦ ਲਹਿਯੋ ਜੜ ਨਾਹਿ ॥੯॥ਚੌਪਈ ॥