ਕੀਰਤ ਸਾਲੀ ॥ਧਰਮੰ ਧਾਮੰ ॥ਰੂਪੰ ਰਾਮੰ ॥੧੪੪॥ਧੀਰੰ ਧਰਤਾ ॥ਬੀਰੰ ਹਰਤਾ ॥ਜੁੱਧੰ ਜੇਤਾ ॥ਸਸਤ੍ਰੰ ਨੇਤਾ ॥੧੪੫॥ਦੁਰਦੰ ਗਾਮੀ ॥ਧਰਮੰ ਧਾਮੀ ॥ਜੋਗੰ ਜ੍ਵਾਲੀ ॥ਜੋਤੰ ਮਾਲੀ ॥੧੪੬॥ਪਰਸੁਰਾਮ ਬਾਚ ॥ਸ੍ਵੈਯਾ ॥ਤੂਣਿ ਕਸੇ ਕਟ ਚਾਂਪ ਧਰੇ ਕਰ ਕੋਪ ਕਹੀ ਦਿਜ ਰਾਮ ਅਹੋ ॥ਗ੍ਰਹ ਤੋਰਿ ਸਰਾਸਨ ਸੰਕਰ ਕੋ ਸੀਅ ਜਾਤ ਹਰੇ ਤੁਮ ਕਉਨ ਕਹੋ ॥ਬਿਨ ਸਾਚ ਕਹੇ ਨੇਹੀ ਪ੍ਰਾਨ ਬਚੇ ਜਿਨਿ ਕੰਠ ਕੁਠਾਰ ਕੀ ਧਾਰ ਸਹੋ ॥ਘਰ ਜਾਹੁ ਚਲੇ ਤਜ ਰਾਮ ਰਣੰ ਜਿਨਿ ਜੂਝਿ ਮਰੋ ਪਲ ਠਾਂਢ ਰਹੋ ॥੧੪੭॥ਸ੍ਵੈਯਾ ॥ਜਾਨਤ ਹੋ ਅਵਿਲੋਕ ਮੁਝੈ ਹਠਿ ਏਕ ਬਲੀ ਨਹੀ ਠਾਂਢ ਰਹੈਂਗੇ ॥ਤਾਤਿ ਗਹਯੋ ਜਿਨ ਕੋ ਤ੍ਰਿਣ ਦਾਂਤਨ ਤੇਨ ਕਹਾ ਰਣ ਆਜ ਗਹੈਂਗੇ ॥ਬੰਬ ਬਜੇ ਰਣ ਖੰਡ ਗਡੇ ਗਹਿ ਹਾਥ ਹਥਿਆਰ ਕਹੂੰ ਉਮਹੈਂਗੇ ॥ਭੂਮ ਅਕਾਸ ਪਤਾਲ ਦੁਰੈਬੇ ਕਉ ਰਾਮ ਕਹੋ ਕਹਾਂ ਠਾਮ ਲਹੈਂਗੇ ॥੧੪੮॥ਕਬਿ ਬਾਚ ॥ਯੌ ਜਬ ਬੈਨ ਸੁਨੇ ਅਰਿ ਕੇ ਤਬ ਸ੍ਰੀ ਰਘੁਬੀਰ ਬਲੀ ਬਲਕਾਨੇ ॥