ਖੋਦਿ ਕੈ ਬਹੁ ਭਾਂਤਿ ਪ੍ਰਿਥਵੀ ਪੂਜਿ ਅਰਧ ਦਿਸਾਨ ॥ਅੰਤਿ ਭੇਦ ਬਿਲੋਕੀਆ ਮੁਨਿ ਬੈਠਿ ਸੰਜੁਤ ਧ੍ਯਾਨ ॥ਪ੍ਰਿਸਟ ਪਾਛ ਬਿਲੋਕ ਬਾਜ ਸਮਾਜ ਰੂਪ ਅਨੂਪ ॥ਲਾਤ ਭੇ ਮੁਨਿ ਮਾਰਿਓ ਅਤਿ ਗਰਬ ਕੈ ਸੁਤ ਭੂਪ ॥੭੨॥ਧ੍ਯਾਨ ਛੂਟ ਤਬੈ ਮੁਨੀ ਦ੍ਰਿਗ ਜ੍ਵਾਲ ਮਾਲ ਕਰਾਲ ॥ਭਾਂਤਿ ਭਾਂਤਿਨ ਸੋ ਉਠੀ ਜਨੁ ਸਿੰਧ ਅਗਨਿ ਬਿਸਾਲ ॥ਭਸਮਿ ਭੂਤ ਭਏ ਸਬੇ ਨ੍ਰਿਪ ਲਛ ਪੁਤ੍ਰ ਸੁ ਨੈਨ ॥ਬਾਜ ਰਾਜ ਸੁ ਸੰਪਦਾ ਜੁਤ ਅਸਤ੍ਰ ਸਸਤ੍ਰ ਸੁ ਸੈਨ ॥੭੩॥ਮਧੁਭਾਰ ਛੰਦ ॥ਭਏ ਭਸਮਿ ਭੂਤ ॥ਨ੍ਰਿਪ ਸਰਬ ਪੂਤ ॥ਜੁਤ ਸੁਭਟ ਸੈਨ ॥ਸੁੰਦਰ ਸੁਬੈਨ ॥੭੪॥ਸੋਭਾ ਅਪਾਰ ॥ਸੁੰਦਰ ਕੁਮਾਰ ॥ਜਬ ਜਰੇ ਸਰਬ ॥ਤਬ ਤਜਾ ਗਰਬ ॥੭੫॥ਬਾਹੂ ਅਜਾਨ ॥ਸੋਭਾ ਮਹਾਨ ॥ਦਸ ਚਾਰਿ ਵੰਤ ॥ਸੂਰਾ ਦੁਰੰਤ ॥੭੬॥ਜਾਰਿ ਭਾਜੇ ਬੀਰ ॥ਹੁਐ ਚਿਤਿ ਅਧੀਰ ॥ਦਿਨੋ ਸੰਦੇਸ ॥