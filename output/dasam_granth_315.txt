ਇਤਿ ਪੰਚਮੋ ਰਾਜ ਸਮਾਪਤਮ ਸਤੁ ਸੁਭਮ ਸਤੁ ॥ਤੋਮਰ ਛੰਦ ॥ ਤ੍ਵਪ੍ਰਸਾਦਿ ॥ਪੁਨ ਭਏ ਮੁਨੀ ਛਿਤ ਰਾਇ ॥ਇਹ ਲੋਕ ਕੇਹਰਿ ਰਾਇ ॥ਅਰਿ ਜੀਤਿ ਜੀਤਿ ਅਖੰਡ ॥ਮਹਿ ਕੀਨ ਰਾਜੁ ਪ੍ਰਚੰਡ ॥੧॥੩੨੦॥ਅਰਿ ਘਾਇ ਘਾਇ ਅਨੇਕ ॥ਰਿਪੁ ਛਾਡੀਯੋ ਨਹੀਂ ਏਕ ॥ਅਨਖੰਡ ਰਾਜੁ ਕਮਾਇ ॥ਛਿਤ ਛੀਨ ਛਤ੍ਰ ਫਿਰਾਇ ॥੨॥੩੨੧॥ਅਨਖੰਡ ਰੂਪ ਅਪਾਰ ॥ਅਨਮੰਡ ਰਾਜ ਜੁਝਾਰ ॥ਅਬਿਕਾਰ ਰੂਪ ਪ੍ਰਚੰਡ ॥ਅਨਖੰਡ ਰਾਜ ਅਮੰਡ ॥੩॥੩੨੨॥ਬਹੁ ਜੀਤਿ ਜੀਤਿ ਨ੍ਰਿਪਾਲ ॥ਬਹੁ ਛਾਡਿ ਕੈ ਸਰ ਜਾਲ ॥ਅਰਿ ਮਾਰਿ ਮਾਰਿ ਅਨੰਤ ॥ਛਿਤ ਕੀਨ ਰਾਜ ਦੁਰੰਤ ॥੪॥੩੨੩॥ਬਹੁ ਰਾਜ ਭਾਗ ਕਮਾਇ ॥ਇਮ ਬੋਲੀਓ ਨ੍ਰਿਪਰਾਇ ॥ਇਕ ਕੀਜੀਐ ਮਖਸਾਲ ॥ਦਿਜ ਬੋਲਿ ਲੇਹੁ ਉਤਾਲ ॥੫॥੩੨੪॥ਦਿਜ ਬੋਲਿ ਲੀਨ ਅਨੇਕ ॥ਗ੍ਰਿਹ ਛਾਡੀਓ ਨਹੀ ਏਕ ॥