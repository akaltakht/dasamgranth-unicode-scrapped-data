ਇਕੁ ਕੀਟ ਦੀਨ ਉਪਾਇ ॥ਤਿਸ ਕਾਨਿ ਪੈਠੋ ਜਾਇ ॥੧੦॥ਧਸਿ ਕੀਟ ਕਾਨਨ ਬੀਚ ॥ਤਿਸੁ ਜੀਤਯੋ ਜਿਮਿ ਨੀਚ ॥ਬਹੁ ਭਾਂਤਿ ਦੇਇ ਦੁਖ ਤਾਹਿ ॥ਇਹ ਭਾਂਤਿ ਮਾਰਿਓ ਵਾਹਿ ॥੧੧॥ਇਤਿ ਸ੍ਰੀ ਬਚਿਤ੍ਰ ਨਾਟਕ ਗ੍ਰੰਥੇ ਮਹਿਦੀ ਮੀਰ ਬਧ ॥ਬ੍ਰਹਮਾ ਅਵਤਾਰ ॥ੴ ਸਤਿਗੁਰ ਪ੍ਰਸਾਦਿ ॥ਅਥ ਬ੍ਰਹਮਾ ਅਵਤਾਰ ਕਥਨੰ ॥ਪਾਤਿਸਾਹੀ ੧੦ ॥ਤੋਮਰ ਛੰਦ ॥ਸਤਿਜੁਗਿ ਫਿਰਿ ਉਪਰਾਜਿ ॥ਸਬ ਨਉਤਨੈ ਕਰਿ ਸਾਜ ॥ਸਬ ਦੇਸ ਅਉਰ ਬਿਦੇਸ ॥ਉਠਿ ਧਰਮ ਲਾਗਿ ਨਰੇਸ ॥੧॥ਕਲਿ ਕਾਲ ਕੋਪਿ ਕਰਾਲ ॥ਜਗੁ ਜਾਰਿਆ ਤਿਹ ਜ੍ਵਾਲ ॥ਬਿਨੁ ਤਾਸੁ ਔਰ ਨ ਕੋਈ ॥ਸਬ ਜਾਪ ਜਾਪੋ ਸੋਇ ॥੨॥ਜੇ ਜਾਪ ਹੈ ਕਲਿ ਨਾਮੁ ॥ਤਿਸੁ ਪੂਰਨ ਹੁਇ ਹੈ ਕਾਮ ॥ਤਿਸੁ ਦੂਖ ਭੂਖ ਨ ਪਿਆਸ ॥ਨਿਤਿ ਹਰਖੁ ਕਹੂੰ ਨ ਉਦਾਸ ॥੩॥