ਹੋਵੰਤ ਜਗ ਜਹ ਤਹ ਸੁ ਇਸਟ ॥ਪੂਜੰਤ ਲਾਗ ਦੇਵੀ ਕਰਾਲ ॥ਹੋਵੰਤ ਸਿਧ ਕਾਰਜ ਸੁ ਢਾਲ ॥੪੫੨॥ਪਾਵੰਤ ਦਾਨ ਜਾਚਕ ਦੁਰੰਤ ॥ਭਾਖੰਤ ਕ੍ਰਿਤ ਜਹ ਤਹ ਬਿਅੰਤ ॥ਜਗ ਧੂਪ ਦੀਪ ਜਗਿ ਆਦਿ ਦਾਨ ॥ਹੋਵੰਤ ਹੋਮ ਬੇਦਨ ਬਿਧਾਨ ॥੪੫੩॥ਪੂਜੰਤ ਲਾਗ ਦੇਬੀ ਦੁਰੰਤ ॥ਤਜਿ ਸਰਬ ਕਾਮ ਜਹ ਤਹ ਮਹੰਤ ॥ਬਾਧੀ ਧੁਜਾਨ ਪਰਮੰ ਪ੍ਰਚੰਡ ॥ਪ੍ਰਚੁਰਿਓ ਸੁ ਧਰਮ ਖੰਡੇ ਅਖੰਡ ॥੪੫੪॥ਇਤਿ ਸ੍ਰੀ ਬਚਿਤ੍ਰ ਨਾਟਕ ਗ੍ਰੰਥੇ ਕਲਕੀ ਅਵਤਾਰ ਸੰਭਰ ਨਰੇਸ ਬਧਹ ਬਿਜਯ ਭਏਤ ਨਾਮ ਪ੍ਰਥਮ ਧਿਆਇ ਬਰਨਨੰ ਸਮਾਪਤੰ ਸਤੁ ਸੁਭਮ ਸਤੁ ॥੧॥ਅਥ ਦੇਸੰਤਰ ਜੁਧ ਕਥਨੰ ॥ਰਸਾਵਲ ਛੰਦ ॥ਹਣ੍ਯੋ ਸੰਭਰੇਸੰ ॥ਚਤੁਰ ਚਾਰੁ ਦੇਸੰ ॥ਚਲੀ ਧਰਮ ਚਰਚਾ ॥ਕਰੈ ਕਾਲ ਅਰਚਾ ॥੪੫੫॥ਜਿਤਿਓ ਦੇਸ ਐਸੇ ॥ਚੜਿਓ ਕੋਪ ਕੈਸੇ ॥ਬੁਲਿਓ ਸਰਬ ਸੈਣੰ ॥ਕਰੇ ਰਕਤ ਨੈਣੰ ॥੪੫੬॥ਦਈ ਜੀਤ ਬੰਬੰ ॥ਗਡਿਓ ਜੁਧ ਖੰਭੰ ॥