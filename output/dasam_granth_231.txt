ਇਹ ਬਿਧਿ ਦੁਸਟ ਪ੍ਰਜਾਰ ਕੈ ਸਸਤ੍ਰ ਅਸਤ੍ਰ ਕਰਿ ਲੀਨ ॥ਬਾਣ ਬੂੰਦ ਪ੍ਰਿਥਮੈ ਬਰਖ ਸਿੰਘ ਨਾਦ ਪੁਨਿ ਕੀਨ ॥੩੨॥੧੮੮॥ਰਸਾਵਲ ਛੰਦ ॥ਸੁਣਿਯੋ ਸੁੰਭ ਰਾਯੰ ॥ਚੜਿਯੋ ਚਉਪ ਚਾਯੰ ॥ਸਜੇ ਸਸਤ੍ਰ ਪਾਣੰ ॥ਚੜੇ ਜੰਗਿ ਜੁਆਣੰ ॥੩੩॥੧੮੯॥ਲਗੈ ਢੋਲ ਢੰਕੇ ॥ਕਮਾਣੰ ਕੜੰਕੇ ॥ਭਏ ਨਦ ਨਾਦੰ ॥ਧੁਣੰ ਨਿਰਬਿਖਾਦੰ ॥੩੪॥੧੯੦॥ਚਮਕੀ ਕ੍ਰਿਪਾਣੰ ॥ਹਠੇ ਤੇਜ ਮਾਣੰ ॥ਮਹਾਬੀਰ ਹੁੰਕੇ ॥ਸੁ ਨੀਸਾਣ ਦ੍ਰੁੰਕੇ ॥੩੫॥੧੯੧॥ਚਹੂੰ ਓਰ ਗਰਜੇ ॥ਸਬੇ ਦੇਵ ਲਰਜੇ ॥ਸਰੰ ਧਾਰ ਬਰਖੇ ॥ਮਈਯਾ ਪਾਣ ਪਰਖੇ ॥੩੬॥੧੯੨॥ਚੌਪਈ ॥ਜੇ ਲਏ ਸਸਤ੍ਰ ਸਾਮੁਹੇ ਧਏ ॥ਤਿਤੇ ਨਿਧਨ ਕਹੁੰ ਪ੍ਰਾਪਤਿ ਭਏ ॥ਝਮਕਤ ਭਈ ਅਸਨ ਕੀ ਧਾਰਾ ॥ਭਭਕੇ ਰੁੰਡ ਮੁੰਡ ਬਿਕਰਾਰਾ ॥੩੭॥੧੯੩॥