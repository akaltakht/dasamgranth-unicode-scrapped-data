ਚਚਕਤ ਚੰਦ ॥ਧਧਕਤ ਇੰਦ ॥ਫਨਿਮਨ ਫਟੰਤ ॥ਭੂਅਧਰ ਭਜੰਤ ॥੧੦੧॥ਸੰਜੁਤਾ ਛੰਦ ॥ਜਸ ਠੌਰ ਠੌਰ ਸਬੋ ਸੁਨ੍ਯੋ ॥ਅਰਿ ਬ੍ਰਿੰਦ ਸੀਸ ਸਬੋ ਧੁਨ੍ਯੋ ॥ਜਗ ਜਗ ਸਾਜ ਭਲੇ ਕਰੇ ॥ਦੁਖ ਪੁੰਜ ਦੀਨਨ ਕੇ ਹਰੇ ॥੧੦੨॥ਇਤਿ ਜੁਜਾਤਿ ਰਾਜਾ ਮ੍ਰਿਤ ਬਸਿ ਹੋਤ ਭਏ ॥੫॥੫॥ਅਥ ਬੇਨ ਰਾਜੇ ਕੋ ਰਾਜ ਕਥਨੰ ॥ਸੰਜੁਤਾ ਛੰਦ ॥ਪੁਨਿ ਬੇਣੁ ਰਾਜ ਮਹੇਸ ਭਯੋ ॥ਨਿਜਿ ਡੰਡ ਕਾਹੂੰ ਤੇ ਨ ਲਯੋ ॥ਜੀਅ ਭਾਂਤਿ ਭਾਂਤਿ ਸੁਖੀ ਨਰਾ ॥ਅਤਿ ਗਰਬ ਸ੍ਰਬ ਛੁਟਿਓ ਧਰਾ ॥੧੦੩॥ਜੀਅ ਜੰਤ ਸਬ ਦਿਖਿਯਤ ਸੁਖੀ ॥ਤਰਿ ਦ੍ਰਿਸਟਿ ਆਵਤ ਨ ਦੁਖੀ ॥ਸਬ ਠੌਰ ਠੌਰ ਪ੍ਰਿਥੀ ਬਸੀ ॥ਜਨੁ ਭੂਮਿ ਰਾਜ ਸਿਰੀ ਲਸੀ ॥੧੦੪॥ਇਹ ਭਾਂਤਿ ਰਾਜ ਕਮਾਇ ਕੈ ॥ਸੁਖ ਦੇਸ ਸਰਬ ਬਸਾਇ ਕੈ ॥ਬਹੁ ਦੋਖ ਦੀਨਨ ਕੇ ਦਹੇ ॥ਸੁਨਿ ਥਕਤ ਦੇਵ ਸਮਸਤ ਭਏ ॥੧੦੫॥