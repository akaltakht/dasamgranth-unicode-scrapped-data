ਲੈ ਲੈ ਬਾਣਿ ਪਾਣਿ ਹਥੀਯਾਰਨ ॥ਧਾਇ ਧਾਇ ਅਰਿ ਕਰਤ ਪ੍ਰਹਾਰਾ ॥ਜਨ ਕਰ ਚੋਟ ਪਰਤ ਘਰੀਯਾਰਾ ॥੨੯॥ਖੰਡ ਖੰਡ ਰਣਿ ਗਿਰੇ ਅਖੰਡਾ ॥ਕਾਪਿਯੋ ਖੰਡ ਨਵੇ ਬ੍ਰਹਮੰਡਾ ॥ਛਾਡਿ ਛਾਡਿ ਅਸਿ ਗਿਰੇ ਨਰੇਸਾ ॥ਮਚਿਯੋ ਜੁਧੁ ਸੁਯੰਬਰ ਜੈਸਾ ॥੩੦॥ਨਰਾਜ ਛੰਦ ॥ਅਰੁਝੇ ਕਿਕਾਣੀ ॥ਧਰੇ ਸਸਤ੍ਰ ਪਾਣੀ ॥ਪਰੀ ਮਾਰ ਬਾਣੀ ॥ਕੜਕੇ ਕਮਾਣੀ ॥੩੧॥ਝੜਕੇ ਕ੍ਰਿਪਾਣੀ ॥ਧਰੇ ਧੂਲ ਧਾਣੀ ॥ਚੜੇ ਬਾਨ ਸਾਣੀ ॥ਰਟੈ ਏਕ ਪਾਣੀ ॥੩੨॥ਚਵੀ ਚਾਂਵਡਾਣੀ ॥ਜੁਟੇ ਹਾਣੁ ਹਾਣੀ ॥ਹਸੀ ਦੇਵ ਰਾਣੀ ॥ਝਮਕੇ ਕ੍ਰਿਪਾਣੀ ॥੩੩॥ਬ੍ਰਿਧ ਨਰਾਜ ਛੰਦ ॥ਸੁ ਮਾਰੁ ਮਾਰ ਸੂਰਮਾ ਪੁਕਾਰ ਮਾਰ ਕੇ ਚਲੇ ॥ਅਨੰਤ ਰੁਦ੍ਰ ਕੇ ਗਣੋ ਬਿਅੰਤ ਬੀਰਹਾ ਦਲੇ ॥ਘਮੰਡ ਘੋਰ ਸਾਵਣੀ ਅਘੋਰ ਜਿਉ ਘਟਾ ਉਠੀ ॥