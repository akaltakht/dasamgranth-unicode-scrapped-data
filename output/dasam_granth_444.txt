ਭਾਖਤ ਕੰਠਿ ਅਭੂਖਨ ਛੰਦਤ ॥੨੯੨॥ਝੂਲਾ ਛੰਦ ॥ਇਤੈ ਰਾਮ ਰਾਜੰ ॥ਕਰੈ ਦੇਵ ਕਾਜੰ ॥ਧਰੋ ਬਾਨ ਪਾਨੰ ॥ਭਰੈ ਬੀਰ ਮਾਨੰ ॥੨੯੩॥ਜਹਾਂ ਸਾਲ ਭਾਰੇ ॥ਦ੍ਰੁਮੰ ਤਾਲ ਨਯਾਰੇ ॥ਛੁਏ ਸੁਰਗ ਲੋਕੰ ॥ਹਰੈ ਜਾਤ ਸੋਕੰ ॥੨੯੪॥ਤਹਾਂ ਰਾਮ ਪੈਠੇ ॥ਮਹਾਂਬੀਰ ਐਠੇ ॥ਲੀਏ ਸੰਗਿ ਸੀਤਾ ॥ਮਹਾਂ ਸੁਭ੍ਰ ਗੀਤਾ ॥੨੯੫॥ਬਿਧੁੰ ਬਾਕ ਬੈਣੀ ॥ਮ੍ਰਿਗੀ ਰਾਜ ਨੈਣੀ ॥ਕਟੰ ਛੀਨ ਦੇ ਸੀ ॥ਪਰੀ ਪਦਮਨੀ ਸੀ ॥੨੯੬॥ਝੂਲਨਾ ਛੰਦ ॥ਚੜੈ ਪਾਨ ਬਾਨੀ ਧਰੇ ਸਾਨ ਮਾਨੋ ਚਛਾ ਬਾਨ ਸੋਹੈ ਦੋਊ ਰਾਮ ਰਾਨੀ ॥ਫਿਰੈ ਖਿਆਲ ਸੋ ਏਕ ਹਵਾਲ ਸੇਤੀ ਛੁਟੇ ਇੰਦ੍ਰ ਸੇਤੀ ਮਨੋ ਇੰਦ੍ਰ ਧਾਨੀ ॥ਮਨੋ ਨਾਗ ਬਾਂਕੇ ਲਜੀ ਆਬ ਫਾਂਕੈ ਰੰਗੇ ਰੰਗ ਸੁਹਾਬ ਸੌ ਰਾਮ ਬਾਰੇ ॥ਮ੍ਰਿਗਾ ਦੇਖਿ ਮੋਹੇ ਲਖੇ ਮੀਨ ਰੋਹੇ ਜਿਨੈ ਨੈਕ ਚੀਨੇ ਤਿਨੋ ਪ੍ਰਾਨ ਵਾਰੇ ॥੨੯੭॥ਸੁਨੇ ਕੂਕ ਕੇ ਕੋਕਲਾ ਕੋਪ ਕੀਨੇ ਮੁਖੰ ਦੇਖ ਕੈ ਚੰਦ ਦਾਰੇਰ ਖਾਈ ॥