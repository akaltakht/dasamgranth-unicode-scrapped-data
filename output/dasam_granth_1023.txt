ਪ੍ਰਚੰਡ ਰੂਪ ਰਾਜਈ ॥ਬਿਲੋਕਿ ਭਾਨ ਲਾਜਈ ॥ਸੁ ਚੰਡ ਤੇਜ ਇਉ ਲਸੈ ॥ਪ੍ਰਚੰਡ ਜੋਤਿ ਕੋ ਹਸੈ ॥੧੮੩॥ਸੁ ਕੋਪਿ ਕੋਪ ਕੈ ਹਠੀ ॥ਚਪੈ ਚਿਰਾਇ ਜਿਉ ਭਠੀ ॥ਪ੍ਰਚੰਡ ਮੰਡਲੀ ਲਸੈ ॥ਕਿ ਮਾਰਤੰਡ ਕੋ ਹਸੈ ॥੧੮੪॥ਸੁ ਕੋਪ ਓਪ ਦੈ ਬਲੀ ॥ਕਿ ਰਾਜ ਮੰਡਲੀ ਚਲੀ ॥ਸੁ ਅਸਤ੍ਰ ਸਸਤ੍ਰ ਪਾਨਿ ਲੈ ॥ਬਿਸੇਖ ਬੀਰ ਮਾਨ ਕੈ ॥੧੮੫॥ਤੋਮਰ ਛੰਦ ॥ਭਟ ਸਸਤ੍ਰ ਅਸਤ੍ਰ ਨਚਾਇ ॥ਚਿਤ ਕੋਪ ਓਪ ਬਢਾਇ ॥ਤੁਰਕਛ ਅਛ ਤੁਰੰਗ ॥ਰਣ ਰੰਗਿ ਚਾਰ ਉਤੰਗ ॥੧੮੬॥ਕਰਿ ਕ੍ਰੋਧ ਪੀਸਤ ਦਾਤ ॥ਕਹਿ ਆਪੁ ਆਪਨ ਬਾਤ ॥ਭਟ ਭੈਰਹਵ ਹੈ ਧੀਰ ॥ਕਰਿ ਕੋਪ ਛਾਡਤ ਤੀਰ ॥੧੮੭॥ਕਰ ਕੋਪ ਕਲਿ ਅਵਤਾਰ ॥ਗਹਿ ਪਾਨਿ ਅਜਾਨ ਕੁਠਾਰ ॥ਤਨਕੇਕ ਕੀਨ ਪ੍ਰਹਾਰ ॥