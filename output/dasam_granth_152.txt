ਘਨਿਯੋ ਕਾਲ ਕੈ ਕੈ ॥ਚਲੈ ਜਸ ਲੈ ਕੈ ॥੬੧॥ਬਜੇ ਸੰਖ ਨਾਦੰ ॥ਸੁਰੰ ਨਿਰਬਿਖਾਦੰ ॥ਬਜੇ ਡੌਰ ਡਢੰ ॥ਹਠੇ ਸਸਤ੍ਰ ਕਢੰ ॥੬੨॥ਪਰੀ ਭੀਰ ਭਾਰੀ ॥ਜੁਝੈ ਛਤ੍ਰ ਧਾਰੀ ॥ਮੁਖੰ ਮੁਛ ਬੰਕੰ ॥ਮੰਡੇ ਬੀਰ ਹੰਕੰ ॥੬੩॥ਮੁਖੰ ਮਾਰਿ ਬੋਲੈ ॥ਰਣੰ ਭੂਮਿ ਡੋਲੈ ॥ਹਥਿਯਾਰੰ ਸੰਭਾਰੈ ॥ਉਭੈ ਬਾਜ ਡਾਰੈ ॥੬੪॥ਦੋਹਰਾ ॥ਰਣ ਜੁਝਤ ਕਿਰਪਾਲ ਕੈ ਨਾਚਤ ਭਯੋ ਗੁਪਾਲ ॥ਸੈਨ ਸਬੈ ਸਿਰਦਾਰ ਦੈ ਭਾਜਤ ਭਈ ਬਿਹਾਲ ॥੬੫॥ਖਾਨ ਹੁਸੈਨ ਕ੍ਰਿਪਾਲ ਕੇ ਹਿੰਮਤ ਰਣਿ ਜੂਝੰਤ ॥ਭਾਜਿ ਚਲੇ ਜੋਧਾ ਸਬੈ ਜਿਮ ਦੇ ਮੁਕਟ ਮਹੰਤ ॥੬੬॥ਚੌਪਈ ॥ਇਹ ਬਿਧਿ ਸਤ੍ਰ ਸਬੈ ਚੁਨਿ ਮਾਰੇ ॥ਗਿਰੇ ਆਪਨੇ ਸੂਰ ਸੰਭਾਰੇ ॥ਤਹ ਘਾਇਲ ਹਿਮੰਤ ਕਹ ਲਹਾ ॥ਰਾਮ ਸਿੰਘ ਗੋਪਾਲ ਸਿਉ ਕਹਾ ॥੬੭॥