ਮਿਲਿ ਮੰਤ੍ਰ ਕੀਨ ਬਿਚਾਰ ॥ਮਤਿ ਮਿਤ੍ਰ ਮੰਤ੍ਰ ਉਚਾਰ ॥੬॥੩੨੫॥ਤਬ ਬੋਲਿਓ ਨ੍ਰਿਪ ਰਾਇ ॥ਕਰਿ ਜਗ ਕੋ ਚਿਤ ਚਾਇ ॥ਕਿਵ ਕੀਜੀਐ ਮਖਸਾਲ ॥ਕਹੁ ਮੰਤ੍ਰ ਮਿਤ੍ਰ ਉਤਾਲ ॥੭॥੩੨੬॥ਤਬ ਮੰਤ੍ਰ ਮਿਤ੍ਰਨ ਕੀਨ ॥ਨ੍ਰਿਪ ਸੰਗ ਯਉ ਕਹਿ ਦੀਨ ॥ਸੁਨਿ ਰਾਜ ਰਾਜ ਉਦਾਰ ॥ਦਸ ਚਾਰਿ ਚਾਰਿ ਅਪਾਰ ॥੮॥੩੨੭॥ਸਤਿਜੁਗ ਮੈ ਸੁਨਿ ਰਾਇ ॥ਮਖ ਕੀਨ ਚੰਡ ਬਨਾਇ ॥ਅਰਿ ਮਾਰ ਕੈ ਮਹਿਖੇਸ ॥ਬਹੁ ਤੋਖ ਕੀਨ ਪਸੇਸ ॥੯॥੩੨੮॥ਮਹਿਖੇਸ ਕਉ ਰਣ ਘਾਇ ॥ਸਿਰਿ ਇੰਦ੍ਰ ਛਤ੍ਰ ਫਿਰਾਇ ॥ਕਰਿ ਤੋਖ ਜੋਗਨਿ ਸਰਬ ॥ਕਰਿ ਦੂਰ ਦਾਨਵ ਗਰਬ ॥੧੦॥੩੨੯॥ਮਹਿਖੇਸ ਕਉ ਰਣਿ ਜੀਤਿ ॥ਦਿਜ ਦੇਵ ਕੀਨ ਅਭੀਤ ॥ਤ੍ਰਿਦਸੇਸ ਲੀਨ ਬੁਲਾਇ ॥ਛਿਤ ਛੀਨ ਛਤ੍ਰ ਫਿਰਾਇ ॥੧੧॥੩੩੦॥ਮੁਖਚਾਰ ਲੀਨ ਬੁਲਾਇ ॥ਚਿਤ ਚਉਪ ਸਿਉ ਜਗ ਮਾਇ ॥